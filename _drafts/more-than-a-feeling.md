---
layout: post
title: "More than a feeling: Expressive style influences cortical speech tracking in subjective cognitive decline"
date: 2025-12-12
category: research
image: /assets/images/mtrf_framework.png
---

你有冇試過覺得自己記性差左或者其他認知功能好似有啲退化，但醫生同你做測試嘅時候又話一切正常？有科學家就提出用主觀認知衰退（Subjective Cognitive Decline, SCD）去形容呢種現象。雖然聽落好似係心理作用，但有一篇 2022 年發佈嘅綜合分析（meta-analysis）就發現有 SCD 嘅長者比起正常長者有大概雙倍嘅機會發展成輕度認知障礙 (Mild Cognitive Impairment, MCI) 或者腦退化症 (dementia) 。

呢一篇來自 PolyU 嘅最新研究就進一步發現，SCD 患者喺聽唔同風格嘅語音時，大腦對語音嘅追蹤能力（Cortical tracking）會有唔同嘅表現，特別係當語音風格比較沉悶嘅時候，佢哋大腦對高階語言特徵嘅追蹤能力會顯著下降。呢個發現唔單止幫我哋更加了解 SCD 嘅神經機制，仲有可能成為早期偵測認知衰退嘅生物標記 (biomarker)。

研究邀請咗 56 位講廣東話、認知能力正常嘅長者。實驗嘅內容非常簡單，喺佢地聽唔同嘅錄音嘅時候，研究人員就一邊收集佢地嘅腦電訊號（Electroencephalography, EEG）。然後，透過一種叫做 Encoding model 嘅方法，去分析大腦點樣「追蹤」(Cortical tracking) 呢啲語音信號。簡單嚟講，就係睇下腦電訊號同語音入面嘅唔同特徵之間有咩關聯。例如語音嘅聲學特徵 (Acoustic features)、語音嘅分段特徵 (Segmentation features) 同語音嘅音位結構特徵 (Phonotactic features) 等等。錄音內容有四種唔同嘅「風格」，由沉悶嘅天氣報告到生動嘅廣播劇對話。

我們通常直覺會認為，如果有認知衰退嘅隱憂，處理複雜、情緒豐富的對話應該會比較吃力吧？但分析結果話我們知一個完全相反嘅故事。結果顯示，SCD 程度較高，亦即係認為自己認知能力下降更為嚴重嘅長者，喺聆聽生動嘅對話時，他們嘅大腦喺追蹤語音特徴嘅強度與其他人無異。反而，喺聆聽沉悶嘅語音時，先知發現佢地嘅大腦追蹤高階語言特徵嘅能力顯著下降。

研究人員推測這有可能是一種補償機制。當語氣夠豐富嘅時侯，大腦就會動用額外嘅資源去處理信息，從而掩蓋咗原本潛在嘅衰退。相反，當語音平淡乏味，呢種補償機制就唔會啓動，從而顯現出大腦對於語言特徵的追蹤能力下降。從呢項發現可以睇得出，覺得自己認知能力下降並非無的放矢，而至少反映出大腦處理語音時機制已經出現咗微細嘅變化。

<!-- 更重要的是，它揭示了 Cortical tracking 甚至可能成為一種 Biomarker，在行為症狀出現之前，就幫我們偵測到早期的認知衰退訊號。 -->

<!-- 其實係一個重要嘅早期警號

早前 PolyU 的研究團隊就做了一個很有趣的實驗，嘗試透過腦電波 (EEG) 去尋找這「感覺」背後的 Neural dynamics。

實驗邀請了 56 位講廣東話、認知能力正常嘅長者。佢地一邊聽唔同嘅錄音嘅時候，研究人員就一邊收集佢地嘅腦電訊號（Electroencephalography, EEG）。研究人員用左一種叫做 Encoding model 嘅方法，去分析大腦點樣「追蹤」(Cortical tracking) 呢啲語音信號。簡單嚟講，就係睇下腦電訊號同語音入面嘅唔同特徵之間有咩關聯。例如語音嘅聲學特徵 (Acoustic features)、語音嘅分段特徵 (Segmentation features) 同語音嘅音位結構特徵 (Phonotactic features) 等等。

錄音內容有四種唔同嘅「風格」(Expressive styles)，由沉悶嘅天氣報告 (Scrambled/Descriptive styles) 到生動嘅廣播劇對話 (Dialogue/Exciting styles)。

讓他們戴上 EEG cap 聽錄音。研究人員運用了 Encoding models 去觀察大腦如何「追蹤」 (Cortical tracking) 語音信號。這裡的關鍵 Variable 是語音的「風格」(Expressive styles)：錄音內容有些是語氣平淡的 (Prosodically flat)，例如天氣報告或者打亂了的句子；有些則是語氣豐富 (Prosodically rich) 的廣播劇對話。

我們通常直覺會認為，如果有認知衰退的隱憂，處理複雜、情緒豐富的對話應該會比較吃力吧？但 Data 告訴我們一個完全相反的故事。結果顯示，SCD 指數較高的長者，在聆聽語氣豐富的對話 (Dialogue/Exciting styles) 時，他們的 Cortical tracking strength 其實與其他人無異。那個「Deficit」反而是在聆聽語氣平淡、沉悶的語音 (Scrambled/Descriptive styles) 時才顯著地暴露出來。

這背後的 Mechanism 相當引人深思。研究人員推測這是一種 Compensatory mechanism (補償機制)。當語音內容夠 Engaging、語氣夠豐富時，大腦會被激發去動用額外的資源去處理信息，從而掩蓋了原本潛在的衰退。相反，當語音平淡乏味，這種補償機制沒有啟動，大腦對於 Higher-level linguistic features (例如 Segmentation 和 Phonotactics) 的追蹤能力就會減弱。

這項發現不僅證實了 SCD 並非「多心」，而是大腦處理語言結構的 Neural signature 已經出現了微細變化。更重要的是，它揭示了 Cortical tracking 甚至可能成為一種 Biomarker，在行為症狀出現之前，就幫我們偵測到早期的認知衰退訊號。 -->